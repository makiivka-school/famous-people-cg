<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="styles.css">
    <title>Видатні особистості Чернігівщини</title>
</head>
<body>
    <div class="container">
        <div class="row"></div>
        <div class="header">
            <h1>Видатні особистості Чернігівщини</h1>
        </div>
        <div class="row"></div>
            <div class="page">
                <h1 style="color: red;">Олександр Довженко</h1>
                <p><i>«Думай неухильно тільки про велике. Підніми природу до самого себе, і хай Всесвіт буде відображенням твоєї душі» Олександр Довженко.</i></p>                
                <div>
                    <img class="page_img" src="dovzhenko.jpg" alt="Олександр Довженко">
                </div>
                <div class="page_text">
                    <p>Олександр Довженко народився 10 вересня 1894 року в с. В’юнище (тепер м. Сосниця Чернігівської області) в селянській родині. Навчався в Сосницькому чотирикласному училищі, був відмінником, потім у Глухівському учительському інституті. Протягом 1914-1917 pоків Олександр викладав фізику, природознавство, географію, історію та гімнастику в 2-му Житомирському змішаному вищому початковому училищі, дуже багато читав, брав участь у виставах, малював, організував український етнографічний хор в одному з ближчих до Глухова сіл. У 1917 році О. Довженко перейшов на вчительську роботу до Києва і вступив на економічний факультет Комерційного інституту, був головою громади інституту. У 1920 році він брав активну участь у суспільно-політичному житті країни: як більшовик боровся проти білополяків у житомирському та київському підпіллі. Олександр Довженко в 1921 році працював завідуючим загальним відділом при українському посольстві у Варшаві. Наступного року — в Німеччині на посаді секретаря консульського відділу торгового представництва УНР. Тут він вступив до приватної художньої майстерні й одночасно відвідував лекції в берлінській Академічній вищій школі образотворчого мистецтва.</p>
                    <p>У 1923 році повернувся до Харкова й незабаром став відомим як художник-ілюстратор «Вістей», автор політичних карикатур, який підписувався псевдонімом «Сашко». Олександр Довженко належав до літературних організацій «Гарт» та «ВАПЛІТЕ». Протягом 1926—1933 pоків він працював на Одеській кінофабриці та Київській студії художніх фільмів. У 1930 році Довженко зняв картину «Земля», яка вивела українське мистецтво на широкі міжнародні обшири й принесла митцю світову славу. Цього ж року разом зі своєю дружиною і надалі режисером усіх його фільмів Ю. Солнцєвою митець виїжджає в тривале закордонне відрядження. Він відвідав Берлін, Гамбург, Прагу, Париж, Лондон, демонструючи «Землю», «Звенигору», «Арсенал», виступав перед журналістами, кіномитцями й кінокритиками, виголосив кілька доповідей про нову кінематографію.</p>
                    <p>У 30-х роках Олександр Довженко постав як самобутній кінорежисер, фундатор поетичного кіно, визнаний світом митець. Чарлі Чаплін зазначав: «Слов’янство поки що дало світові в кінематографії одного великого митця, мислителя і поета — Олександра Довженка». У 1932 році Довженко зняв перший звуковий фільм «Іван» і був запрошений до кіностудії «Мосфільм». Конфлікти Довженка на Київській студії, особливо після постановки фільму «Іван», загострювалися. Тому митець прийняв рішення виїхати до Москви і з 1933 року працював на «Мосфільмі». У 1935 році Довженка нагороджують орденом Леніна, а восени того ж року на екранах з’явився «оптимістичний» «Аероград». У 1939 році вийшов на екрани «Щорс» (поставлений на Київській кіностудії). Фільм швидко став популярним, глядачеві подобались подані з гумором колоритні народні, національні характери, особливо Боженка, Трояна, Чижа. Протягом 1941—1945 pоків Довженко створив низку новел: «Ніч перед боєм», «Мати», «Стій, смерть, зупинись», «Хата», «Тризна» та інші.</p>
                    <p>Епосом війни називають кіноповість «Україна в огні» (1943). Цей твір був Сталіним заборонений, а Довженку не було дозволено повертатись в Україну. За «ідеологічно правильний» фільм «Мічурін» митець у 1949 р. одержав Державну премію, яка означала офіційну його реабілітацію після «України в огні». Протягом 1949—1956 роках О. Довженко викладав у ВДІКу (Всесоюзному Державному інституті кінематографії), ставши професором цього навчального закладу. У 1956 році у березневому номері журналу «Дніпро» була опублікована «Зачарована Десна». Сам Довженко скромно назвав цей твір «коротким нарисом автобіографічного кінооповідання», У цей час була завершена й «Поема про море». У листопаді розпочались зйомки однойменного кінофільму.</p>
                    <p>25 листопада 1956 року Олександр Довженко помер на дачі під Москвою. Його поховали на Ново-Дівичому цвинтарі у Москві. У 1957 році ім’я Олександра Довженка було присвоєно Київській кіностудії.</p>
                </div>
                <div style="text-align: center; margin-top: 20px; margin-bottom: 16px;">
                    <b><a style="color: red;" href="index.html">Повернутись на головну</a></b>
                </div>
            </div>
        <div class="row"></div>
        <div class="footer">
            <p>&copy; 2024, Макіївський ліцей Макіївської сільської ради, ліцензія CC-BY-SA 3.0, наша сторінка в <a href="https://www.facebook.com/makiivka.liceum" target="_blank" style="color: inherit; text-decoration: underline;">facebook</span></a></p>
        </div>
    </div>
</body>
</html>