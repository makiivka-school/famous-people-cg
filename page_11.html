<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="styles.css">
    <title>Видатні особистості Чернігівщини</title>
</head>
<body>
    <div class="container">
        <div class="row"></div>
        <div class="header">
            <h1>Видатні особистості Чернігівщини</h1>
        </div>
        <div class="row"></div>
            <div class="page">
                <h1 style="color: red;">Софія Русова</h1>
                <p><i>“Найдорожчий скарб у кожного народу — його діти, його молодь,і що свідоміше робиться громадянство,то з більшою увагою ставиться воно до виховання дітей, до забезпечення їмнайкращих умов життя” Софія Русова.</i></p>                
                <div>
                    <img class="page_img" src="rusova.jpg" alt="Софія Русова">
                </div>
                <div class="page_text">
                    <p>Софія Федорівна Русова народилася 18 лютого 1856 року в с. Олешня в родинному маєтку Ліндфорсів на Чернігівщинів аристократичній сім’ї. Батько Федір Ліндфорс — полковник, швед за походженням, перебував на військовій службі у м. Омськ. Одружився на француженці Ганні Жерве. Після народження другої дитини подав у відставку і повернувся до Олешні. У 1865 року родина переїхала до Києва, де Софія навчалася у Фундуклеївській жіночій гімназії, яку закінчила із золотою медаллю. Прекрасне майбутнє чекало її, всі пропонували їй вступати до Петербурзької консерваторії, проте дівчина виявила велику силу духу, заявивши: “Чи маю я право так егоїстично будувати своє життя? А люди? Чи не треба спочатку для них послужити?” Ці слова стали кредом усього її життя, присвяченого служінню народу. Педагогічну діяльність Софія розпочала у 1871 році. П’ятнадцятирічною дівчиною разом із сестрою Марією організувала перший у Києві український дитячий садок. З цього часу і до смерті вона віддано працювала на ниві українського шкільництва. Її невтомна педагогічна, наукова та громадська діяльність була спрямована на розробку концепції національної освіти і виховання.</p>
                    <p>Софія Русова працювала вихователем дитячого садка, вчителем школи, викладачем і професором на Вищих жіночих курсах, у Фребелівському педагогічному інституті у Києві, професором педагогіки Українського педагогічного інституту ім. М. Дрогоманова у Празі. Вона була членом Української Центральної Ради, головою Департаменту дошкільної та позашкільної освіти в уряді УНР, фундатором жіночого руху в Україні, співзасновником Української педагогічної академії.</p>
                    <p>Рідна, українська, школа, на думку С. Русової, є першою політичною і соціально-педагогічною вимогою кожного народу, який скидає з себе ланцюги гніту, скидає ту кригу байдужості, якою скуто було його серце за часів утисків і пригноблення вільної думки, його національної свідомості.</p>
                    <p>Погляди С. Ф. Русової на проблеми розумового, морального, естетичного, трудового, дошкільного, сімейного вихованняє актуальними і нині. Софія Русова справедливо вважається класиком вітчизняного дошкільного виховання, про що красномовно свідчать її твори «Теорія і практика дошкільного виховання», «Дитячий сад на національнім ґрунті», «Дошкільне виховання», «Нова школа соціального виховання», «Націоналізація дошкільного виховання», «Нові методи дошкільного виховання», «Роль жінки у дошкільному виховання» та інші, а також подвижницька практична діяльність у галузі дошкільного виховання.“Нація народжується біля дитячої колиски, тільки на рідному ґрунті”, – писала Софія Русова.Найдієвишим засобом національного виховання вона вважаларідне слово,через яке дитина сприймає духовні цінності народу, його світогляд, здійснюється її художньо-образне мислення, засвоюється нею мораль і історичний досвід народу. Концепція національної системи освіти і виховання С. Русової є надзвичайно актуальною і нині. Вона була українкою по духу й усе життя присвятила Україні та її народу.</p>
                    <p>Софія Русова померла 5 лютого 1940 р. у Празі.</p>                                       
                </div>
                <div style="text-align: center; margin-top: 20px; margin-bottom: 16px;">
                    <b><a style="color: red;" href="index.html">Повернутись на головну</a></b>
                </div>
            </div>
        <div class="row"></div>
        <div class="footer">
            <p>&copy; 2024, Макіївський ліцей Макіївської сільської ради, ліцензія CC-BY-SA 3.0, наша сторінка в <a href="https://www.facebook.com/makiivka.liceum" target="_blank" style="color: inherit; text-decoration: underline;">facebook</span></a></p>
        </div>
    </div>
</body>
</html>