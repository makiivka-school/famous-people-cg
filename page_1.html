<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="styles.css">
    <title>Видатні особистості Чернігівщини</title>
</head>
<body>
    <div class="container">
        <div class="row"></div>
        <div class="header">
            <h1>Видатні особистості Чернігівщини</h1>
        </div>
        <div class="row"></div>
            <div class="page">
                <h1 style="color: red;">Павло Тичина</h1>
                <p><i>“Ах, нікого так я не люблю, як вітра вітровіння, його шляхи, його боління і землю, землю свою”. Павло Тичина “Вітер з України”.</i></p>                
                <div>
                    <img class="page_img" src="tychyna.jpg" alt="Павло Тичина">
                </div>
                <div class="page_text">
                    <p>Павло Григорович Тичина – український поет, перекладач, публіцист, громадський діяч, новатор поетичної форми і наш видатний земляк. Народився Павло Тичина 23 січня 1891 року у селі Піски Козелецького повіту Чернігівської губернії (тепер Бобровицького району Чернігівської області). Батько майбутнього поета був сільським дяком та вчителем «школи грамоти». Павло Тичина ще змалку виявив хист до музики, малювання і віршування. І хоча він навчався в Чернігівському духовному училищі (бурсі), потім — в Чернігівській духовній семінарії, але священником не став. Його приваблювало мистецтво.</p>
                    <p>Великий вплив на поета-початківця мала зустріч з українським письменником Михайлом Коцюбинським, літературні суботи якого він регулярно відвідував і саме на них він почав читати свої вірші. Коцюбинський був першим, хто помітив талант юнака. У 1912 р. вперше надрукований вірш Тичини «Ви знаєте, як липа шелестить». У 1913–1917 роках навчався на економічному факультеті Київського комерційного інституту, але не закінчив його. Одночасно працював редактором відділу оголошень газети «Рада» і технічним секретарем редакції журналу «Світло» (1913–1914), помічником хормейстера у театрі Миколи Садовського (1916–1917). Улітку підробляв у статистичному бюро чернігівського земства. Так, влітку та восени 1914–1916 років Тичина працював роз’їзним інструктором і рахівником-статистом Чернігівського губернського земського статистичного бюро. Це дало йому можливість зробити низку цінних фольклорних записів.Був членом Чернігівського самостійницького братства— молодіжної підпільної організації, яку очолював — Василь Еллан-Блакитний.</p>
                    <p>В 1919 р. вийшла в Києві його збірка «Сонячні кларнети». Тичина створив власний поетичний стиль, який отримав власну назву— «кларнетизм».1920 року Павло Тичина подорожував із капелою К. Стеценка «Думка» Правобережною Україною від Києва до Одеси. Того ж року організував хор (з 1921 р. — Капела-студія імені М. Леонтовича), з яким виступав до 1923 року.У 1923 роціПавло Тичина переїздить до Харкова, де працює в журналі « Червоний шлях».1926 р. взяв активну участь у створенні Вільної академії пролетарської літератури на чолі з М. Г. Хвильовим. З 1929 року — дійсний член Академії наук Української РСР.В 1940-1943 рр. Тичина очолює Інститут літератури АН УРСР. З 1947 р. — член-кореспондент Болгарської АН, доктор філології. У 1943-1948 роках — міністр освіти УРСР.З 1953 по 1959 рік — Павло Тичина — голова Верховної Ради УРСР, заступник голови Ради Національностей ВР УРСР, член багатьох товариств, комітетів, президій, кавалер орденів і медалей. Лауреат Державної премії СРСР (1941), Державної премії УРСР імені Т. Г. Шевченка (1962). 1967 року отримав звання Герой Соціалістичної Праці. П. Г. Тичина помер 16 вересня 1967 року в Києві.</p>
                </div>
                <div style="text-align: center; margin-top: 20px; margin-bottom: 16px;">
                    <b><a style="color: red;" href="index.html">Повернутись на головну</a></b>
                </div>
            </div>
        <div class="row"></div>
        <div class="footer">
            <p>&copy; 2024, Макіївський ліцей Макіївської сільської ради, ліцензія CC-BY-SA 3.0, наша сторінка в <a href="https://www.facebook.com/makiivka.liceum" target="_blank" style="color: inherit; text-decoration: underline;">facebook</span></a></p>
        </div>
    </div>
</body>
</html>